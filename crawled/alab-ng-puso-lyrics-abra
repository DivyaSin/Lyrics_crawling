[Intro] 
Hawak ko ang kinabukasan 
At wala akong dapat katakutan 
Kahit masaktan man at masugatan 
Alay ko buhay kopara sa katarungan 
Yo! Abra [Verse 1] 
Isinilang sa mundo punong puno ng pagdurusa 
Unang pagtanglaw ng ilaw may tumutulo na dugo sa 
'King mga kamay panay aray lang upang ibigay 
Ang buhay ko na may kasabay pa ng luha ni inay 
Dun ko nalaman na ibig sabihin 
Kung pa'no mabuhay para sa iba 
Tulungan sila na walang gustong kapalit 
Lalo na kung may naaapi na 
At sa kabila ng mga pagsubok ay napiling pahalagahan 
Ang aking mga kababayan 
Imbis na isipin ang sariling kapakanan 
Talagang palaban, sa anuman na hamon ay ayaw tumanggi 
Taas noo, banat buto, kapag dugong kayumanggi 
Mula pa noon hanggang ngayon 
Taglay ang purong kagitingan 
Di mapipigilan ang alab ng puso at isipan 
Kapangyarihang batay sa kabutihang loob 
Kahit tamaan ng kidlat kayang takutin ang kulog 
Kwento ng buhay ko ay mapusok, 
Iba't ibang tema na ang tinumpok 
Aakyatin ang bundok hanggang dun sa tuktok 
Bago 'to malagyan ng tuldok kasi... [Chorus] 
Hawak ko ang kinabukasan 
At wala akong dapat katakutan 
Kahit masaktan man at masugatan 
Alay ko buhay ko para sa katarungan 
Ramdam ko ang aking pagkatao sa bawat tindig 
May pwersa na nalilingid sa loob ng aking dibdib 
Na nagsisilbing liwanag sa dilim ng daigdig 
Para sa bawat dapa handang tumindig [Hook] 
Minsan... napapaisip ako 
Bakit andaming naghihingalo? 
Masamang panaginip ba 'to? [Verse 2] 
Imbis na luwalhati laganap ang dalamhati 
Umaaraw, umuulan ngunit walang bahaghari 
Madalas ay hindi patas ang mga alituntunin 
Nagbabakasakaling tukuyin ang aking tungkulin 
Na ipaglaban ang karangalan ng mga taong inalipusta 
At alagaan ang kayamanan na hindi lamang galing sa bulsa 
Dapat bawasan ang katamaran dahil pagkakabigo ang multa 
Magkapangalan sa kasaysayan tingalain kahit san pumunta 
Talagang subok na, mabilis tumugon 
Kapag nakarinig ng saklolo 
Kahit na walang utang na loob tila handa pa ding mag-abono 
Kasi madaling mabuhay para sasarili lamang 
Pero para bang baliwala pag wala nang ibang makikinabang 
Sa kapangyarihang dulot ng kabutihang loob 
Kahit tamaan ng kidlat kayang takutin ang kulog 
Kwento ng buhay ko ay mapusok, 
Iba't ibang tema na ang tinumbok 
Aakyatin ang bundok hanggang dun sa tuktok 
Bago 'to malagyan ng tuldok kasi... [Chorus] 
Hawak ko ang kinabukasan 
At wala akong dapat katakutan 
Kahit masaktan man at masugatan 
Alay ko buhay ko para sa katarungan 
Ramdam ko ang aking pagkatao sa bawat tindig 
May pwersa na nalilingid sa loob ng aking dibdib 
Na nagsisilbing liwanag sa dilim ng daigdig 
Para sa bawat dapa handang tumindig [Outro] 
Kahit sino, pwedeng maging bayani 
Kailangan lang ng lakas ng loob, tiwala sa sarili 
Handang magsilbi sa kapwa nang walang inaasahang kapalit 
At para sa'kin... 'yan ang alab ng puso